# Απλοποιημένη υλοποίηση παιχνιδιού «21»

## Κανόνες
Το παιχνίδι παίζεται από έναν παίκτη και τον υπολογιστή.
Ο παίκτης δίνει ένα αρχικό ποσό (π.χ. 100€).
Αφαιρούνται 5€ από το ποσό του παίκτη, για το αρχικό ποντάρισμα

ΠΑΙΚΤΗΣ:   	ΥΠΟΛΟΓΙΣΤΗΣ:     ΠΟΝΤΑΡΙΣΜΑ: 5   ΥΠΟΛΟΙΠΟ:95

Μοιράζεται τυχαίο φύλλο στον παίκτη (εμφανίζεται στο "χέρι" του παίκτη με αλφαριθμητικό τρόπο 1,2, …, J, D, K).

ΠΑΙΚΤΗΣ: 3   	ΥΠΟΛΟΓΙΣΤΗΣ:     ΠΟΝΤΑΡΙΣΜΑ: 5   ΥΠΟΛΟΙΠΟ:95

Μοιράζεται τυχαίο φύλλο στον υπολογιστή ("μάνα") το οποίο μένει κρυφό.

ΠΑΙΚΤΗΣ: 3   	ΥΠΟΛΟΓΙΣΤΗΣ: X     ΠΟΝΤΑΡΙΣΜΑ: 5   ΥΠΟΛΟΙΠΟ:95

Ζητείται ποντάρισμα από τον παίκτη, με ελάχιστο ποσό 5€ και μέγιστο όλο το διαθέσιμο. 
Εάν το ποσό που βάζει ο παίκτης είναι μικρότερο από 5€ ή μεγαλύτερο από το διαθέσιμο εμφανίζεται σχετικό μήνυμα. 
Εάν ο παίκτης ποντάρει 0, τότε το παιχνίδι σταματά και ο υπολογιστής ρωτά τον παίκτη αν θέλει να παίξει άλλο παιχνίδι.

Εδώ ποντάρεται 10€

ΠΑΙΚΤΗΣ: 3  	ΥΠΟΛΟΓΙΣΤΗΣ: Χ   ΠΟΝΤΑΡΙΣΜΑ: 15   ΥΠΟΛΟΙΠΟ:85

Προσφέρεται νέο κλειστό φύλλο στον παίκτη και αυτός επιλέγει αν θα το αποδεχθεί ή όχι.

Εάν το άθροισμα  είναι > 21 ο παίκτης χάνει και το ποσό αφαιρείται
Εάν το άθροισμα είναι <=21 τότε αρχίζει η μάνα (υπολογιστής) να παίρνει χαρτιά. 
Ο υπολογιστής συνεχίζει να παίρνει νέα φύλλα όσο το συνολικό άθροισμα των φύλλων είναι <=15.

Ο παίκτης κερδίζει αν άθροισμα των φύλλων είναι μεγαλύτερο των φύλλων του υπολογιστή (ίσο άθροισμα κερδίζει ο υπολογιστής). 
Το ποσό που κερδίζει είναι το διπλό ποσό του συνολικού πονταρίσματος.

ΠΑΙΚΤΗΣ:  3-4-7-3 ΥΠΟΛΟΓΙΣΤΗΣ: Χ     ΠΟΝΤΑΡΙΣΜΑ: 15   ΥΠΟΛΟΙΠΟ:85

Ο παίκτης έχει πάρει 4 φύλλα και ο υπολογιστής 1
ΠΑΙΚΤΗΣ:  3-4-7-3 ΥΠΟΛΟΓΙΣΤΗΣ: 7-1     ΠΟΝΤΑΡΙΣΜΑ: 15   ΥΠΟΛΟΙΠΟ:85

Ο παίκτης τελείωσε και τραβάει φύλλο ο υπολογιστής (2 φύλλα). 
Πρέπει να τραβήξει και τρίτο γιατί άθροισμα <  15.

ΠΑΙΚΤΗΣ:  3-4-7-3 ΥΠΟΛΟΓΙΣΤΗΣ: 7-1-J   ΠΟΝΤΑΡΙΣΜΑ: 15   ΥΠΟΛΟΙΠΟ:85

Ο παίκτης τελείωσε και ο υπολογιστής τελείωσε γιατί > 15 οπότε θα πρέπει να βγει μήνυμα

ΠΑΙΚΤΗΣ: 17 ΥΠΟΛΟΓΙΣΤΗΣ: 18
ΚΕΡΔΙΖΕΙ Ο ΥΠΟΛΟΓΙΣΤΗΣ
ΥΠΟΛΟΙΠΟ ΠΑΙΚΤΗ 85

ΘΕΛΕΤΕ ΝΑ ΠΑΙΞΕΤΕ ΕΝΑ ΠΑΙΧΝΙΔΙ ΑΚΟΜΗ (Ν/Ο) ?

Ο υπολογιστής ρωτάει τον παίκτη αν θέλει να παίξει άλλο παιχνίδι. 
Αν όχι παρουσιάζει το συνολικό ποσό που κέρδισε ή έχασε ο παίκτης

## Παραδοχές
Δεν ισχύουν οι κανόνες για 14, τρία επτά, 2 άσσους κ.λπ.
Οι άσσοι μετρούν για ένα
Οι κάρτες θα πρέπει να παράγονται με γεννήτρια τυχαίων αριθμών.
Έχουμε πολλές τράπουλες οπότε δεν χρειάζεται να μετρούμε πόσα φύλλα του ιδίου αριθμού πέρασαν.
Το J, D, K υπολογίζονται για 10 βαθμοί

